# HERHALINGSOPDRACHTEN | Hoofdstuk 3 Kastelen, kloosters en steden
**MEMO — 1 VMBO-KGT**

---

## §1 Leven op het platteland

### KENNISVRAGEN

#### Nieuwe koninkrijken
*Leerdoel: Ik kan uitleggen dat er nieuwe koninkrijken ontstonden toen het Romeinse Rijk uiteenviel.*

1. In welk jaar hield het West-Romeinse Rijk op te bestaan?
2. Welk rijk bleef het langst bestaan: het Oost-Romeinse Rijk of het West-Romeinse Rijk?
3. Wat is de definitie van het begrip 'volksverhuizing'?
4. Met welke twee problemen kreeg het Romeinse Rijk in de 4e eeuw te maken?
5. Germaanse volken trokken regelmatig het West-Romeinse Rijk binnen. Waarom deden ze dat?
6. Op de plaats van het West-Romeinse Rijk ontstonden nieuwe staten. Welke bestuursvorm hadden deze staten?

#### Veilig op een domein
*Leerdoel: Ik kan uitleggen waarom mensen rond 500 op een domein gingen wonen.*

7. Wie zorgden rond 500 in West-Europa voor veiligheid: gewapende knechten van machtige boeren of soldaten van de Romeinse keizer?
8. Wat is de definitie van het begrip 'horige'?
9. Een omschrijving: een gebied waar één heer de baas was. Welk begrip hoort bij deze omschrijving?
10. Nadat het Romeinse Rijk verdween, verdween ook de handel. Geef daarvoor een reden.
11. Een bewering: 'Na het vertrek van de Romeinen trokken mensen van de steden naar het platteland.' Is deze bewering juist of onjuist?
12. Kleine boeren zochten bescherming bij een machtige heer. Wat wilde de heer in ruil voor zijn bescherming?

#### Het hofstelsel
*Leerdoel: Ik kan uitleggen uit welke delen een domein bestond en wie er woonden.*

13. Wat is de definitie van het begrip 'hofstelsel'?
14. Een omschrijving: werk dat horigen voor de heer moesten doen. Welk begrip hoort bij deze omschrijving?
15. Uit welke drie delen bestond een domein?
16. Horigen mochten een stukje land op het domein bewerken. Wat deden ze in ruil daarvoor? Noem twee dingen.
17. Waren horigen vrije mensen? Leg je antwoord uit.
18. Vrije boeren waren vrij. Noem één nadeel van het bestaan als vrije boer.

### TOEPASSINGS- EN INZICHTSVRAGEN BIJ §1

19. Bedenk waarom bewoners van domeinen de spullen die ze nodig hadden vaak zelf moesten maken.
20. In ruil voor bescherming betaalden horigen pacht. Waarom betaalden ze de pacht bijvoorbeeld in graan en niet met geld?
21. Bedenk waarom horigen een domein niet zonder toestemming mochten verlaten.

---

## §2 Het christendom wordt belangrijker

### KENNISVRAGEN

#### Bekeren tot het christendom
*Leerdoel: Ik kan uitleggen hoe monniken het christendom verder verspreidden in Europa.*

1. Wat was er eerder: het christendom of het geloof in natuurgoden?
2. Een omschrijving: de naam die christenen gaven aan mensen die geloofden in natuurgoden en -krachten. Welk begrip hoort bij deze omschrijving?
3. Wie woonden in gebouwen waar volgens strenge christelijke regels werd geleefd? En hoe heet dat gebouw?
4. Op welke twee manieren probeerden monniken mensen tot het christendom te bekeren?
5. Wat voor godsdienst hadden de Germanen?
6. Het bekeren van Germanen ging moeilijk. Welke oplossing bedachten geestelijken om Germanen tot het christendom te verleiden?

#### Invloed op het dagelijks leven
*Leerdoel: Ik kan met voorbeelden laten zien dat het christendom belangrijk was voor mensen in de middeleeuwen.*

7. De kerk had veel invloed op het leven van mensen. Met welke gebeurtenis kregen mensen in de middeleeuwen het eerst te maken: de doop of trouwen in de kerk?
8. Wie hielp gelovigen om te leven volgens de christelijke regels?
9. Wat moet je volgens christenen doen om in de hemel te komen?
10. In de middeleeuwen waren mensen maar één dag in de week vrij. Wat deden mensen op deze vrije dag om een goed christen te zijn?
11. De meeste priesters konden lezen. Leg uit waarom dat een priester aanzien gaf.
12. Bedenk een reden waarom mensen priesters gehoorzaamden.

#### Adel, geestelijkheid en boeren
*Leerdoel: Ik kan de drie standen in de middeleeuwse samenleving beschrijven.*

13. Wat is de definitie van het begrip 'stand'?
14. Een omschrijving: iemand die in dienst is van de kerk, zoals priesters, monniken en nonnen. Welk begrip hoort bij deze omschrijving?
15. Welke drie standen waren er in de middeleeuwen?
16. Wat waren de taken van de eerste en de tweede stand?
17. Op welke twee manieren kon je van adel worden?
18. Welke taak hadden de boeren?

### TOEPASSINGS- EN INZICHTSVRAGEN BIJ §2

19. Waarom vonden christenen dat het goed was om heidenen te bekeren?
20. Waarom schonken middeleeuwers geld aan de kerk, bijvoorbeeld voor de bouw van grotere kerken en kloosters?
21. Op elk domein stond een kerkje. Leg uit dat dit past bij de middeleeuwse samenleving.

---

## §3 De islam ontstaat

### KENNISVRAGEN

#### Het ontstaan van de islam
*Leerdoel: Ik kan beschrijven hoe de islam ontstond.*

1. In welk jaar ontstond in het Midden-Oosten de islam?
2. Een omschrijving: aanhanger van de islam, volgeling van Mohammed. Welk begrip hoort bij deze omschrijving?
3. Vóór de komst van de islam hadden mensen in het Midden-Oosten verschillende geloven. Noem er twee.
4. Waarom probeerde Mohammed de islam te verspreiden?
5. Wat was de woonplaats van Mohammed: Medina of Mekka?
6. Waarom begint de islamitische jaartelling in het jaar 622?

#### De inhoud van de islam
*Leerdoel: Ik kan vier kenmerken van de islam noemen.*

7. Hoe heet het heilige boek van de islam?
8. Wat zijn de vijf zuilen?
9. Een omschrijving: gebouw waar moslims samenkomen om te bidden. Welk begrip hoort bij deze omschrijving?
10. Noem vier kenmerken van de islam.
11. Noem twee van de vijf leefregels van de islam.
12. Wat gebeurt er volgens moslims na de dood als je geleefd hebt volgens de regels van de islam?

#### De verspreiding van de islam
*Leerdoel: Ik kan beschrijven hoe de islam zich verspreidde.*

13. Tussen welke jaartallen breidde het islamitische rijk zich uit?
14. Waar geloofden mensen eerder in Allah: in het Midden-Oosten of in Noord-Afrika?
15. In welke gebieden van het Midden-Oosten verspreidde Mohammed tijdens zijn leven het islamitische geloof?
16. Een bewering: 'De opvolgers van Mohammed veroverden Noord-Afrika en Spanje omdat daar rijke steden lagen.' Is deze bewering juist of onjuist?
17. Waarom hoefden joden en christenen die in het islamitische rijk woonden, zich niet te bekeren tot de islam?
18. Welke twee voordelen hadden moslims in het islamitische rijk wel, en christenen niet?

### TOEPASSINGS- EN INZICHTSVRAGEN BIJ §3

19. Zowel moslims als christenen probeerden mensen te bekeren tot hun geloof. Noem een overeenkomst in hun werkwijze.
20. Noem drie overeenkomsten tussen de islam, het christendom en het jodendom.
21. Waarom is Mekka een belangrijke stad voor moslims?